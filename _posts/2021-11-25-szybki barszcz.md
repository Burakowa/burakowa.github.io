---
title: Szybki i głęboki barszcz z nietypowymi kluskami, plus bonus zero waste
image: https://user-images.githubusercontent.com/87815121/143493467-27a77520-e860-48eb-a55c-3c27ab02d64a.jpeg
tags: [buraki, barszcz, kotlety, wigilia, kluski ziemniaczane, pyzy ziemniaczane, wegan, tofu, pyzy wege, przyprawy, zero waste, zapasy]
---

To będzie taki muti wpis, który będzie zawierał w sobie 3 przepisy. Po pierwsze - jest to danie z dodatkiem, ale ten doatek już trochę był omawiany na burakowa.net, 
więc nie zasługuje na osobny post. Poza tym głupio by wyglądał na zdjęciach, taki sam, goły. Mowa o pyzach, kluskach, dodatku bezglutenowym, ale węglowodanowym do barszczu. 
Uwielbiam jędrne ciasto z farszem w smaku umami, ale z biegiem lat coraz gorzej czuję się po gotowanej mące pszennej, a coraz lepiej po skrobii ziemniaczanej. 

Średnio wchodzi mi również tradycyjny farsz świąteczny, czyli grzyby i kapusta, bo wzdęcia, a co za dużo kminku to niezdrowo. Uważam jednak, że pod względem smaku jest to najlepsze rozwiązanie. 
Uważam również, że barszcz z uszkami jest hitem w skali światowej, nasza duma, piękny efekt. Zagraniczni goście powinni być witani takim barszczem zamiast chlebem i solą. Wtedy by 
byli naprawdę w szoku, bo nigdy czegoś takiego nie jedli, a nie tylko, że no miło, fajnie, bo ktoś dał im powąchać pieczywo. Nie rozumiem w związku z tym dlaczego turyści uważają, 
że w Polsce trzeba zjeść żurek. Mam nadzieję, że to się niedługo zmieni, chyba że będą jedli tylko wege żurki. 

Barszcz jest cudem i jest wegański. To cudny przykład na to, że wegańskie danie może być ulubionym daniem mięsożerców. Ja lubię barsz z ziemniakami, z różnymi 
pierogami - spróbujcie kiedyś z ruskimi, zabielany z makaronem kolanka, pasztecikami z francuskiego, pasztecikami z naleśników w bułce tartej. Od dziecka przeszkadzała
mi wersja barszczu imprezowa, niepotrzebnie robiona na wywarze mięsnym i z pasztecikami z drobniutko zmielonym mięsem.

Czyli podsumowując: poniżej dzielę się radą, jak w najmniej upierdliwy i w miarę możliwości szybki sposób uzyskać oszałamiający barszcz. Do tego zaproponuję niestandardowy
dodatek, czyli kluski ziemniaczane z farszem z tofu i z cebulki. 

Trzeci przepis wynika z problemu, który generuje barszczyk. Bio odpadki, bardzo dużo ugotowanych buraczków. Nie łudzę się, że ludzie o takich buraczkach myślą cieplutko.
Takie buraczki mają opinię wygotowanych, bez wyrazu, niesmacznych po prostu. No i jest świetne rozwiązanie. Dzięki temu, w jaki sposoób ugotujemy barszcz, buraczki
będą pyszne do przepysznych kotletów, bogatych w aromaty i składniki odżywcze! Niestety nie mam ich zdjęć, bo za późno się zorientowałam, że może by wypadało cyknąć
im fotę i je zamroziłam. Zjadłam z mężem około 6 kotletów na obiad i kolację, resztę - około 8 zamroziłam. Z resztą chyba każdy domyśla się, jak muszą wyglądać. 
Są różowe i wyglądają trochę jak krowie placki, ale za to jakie pyszne krowie placki!

**Barszcz:**

- **kilogram buraków**
- **jabłko**
- **dwie duże marchewki**
- **dwie małe cebule**
- **dwa ząbki czosnku**
- **kilka liści laurowych**
- **około 8 ziaren ziela angielskiego, 8 ziaren pieprzu czarnego**
- **około 6 ziaren jałowca**
- **porządna szczypta cynamonu cejlońskiego**
- **laska cynamonu**
- **około 5 ziaren kardamonu bez łupinki**
- **solidna szczypta gałki muszkatołowej tartej albo jedno nasiono w całości**
- **około 12 goździków**
- **3 gwiazdki anyżu**
- **dwie szczypty soli himalajskiej**
- **dwie szczypty świeżo zmielonego pieprzu**
- **szklanka zakwasu buraczanego**
- **woda**

**opcjonalnie:**
**kiszone buraki razen z zalewą - ile uważacie, suszone grzby - garść wcześniej wymoczonych, śliwki wędzone - garść**

Buraki obierzcie ze skórki, pokrójcie na plastry i wrzućcie do miski, odstawcie ją na bok.

Do dużego garnka o pojemności około 4, 5 litrów wrzuććie obrane marchewki, cebule, czosnek, jabłko przekrojone na pół, wszystkie przyprawy i zalejcie je około 3 litrami wody. 
Jeśli dodajecie grzyby lub/i śliwki, to jest dobry moment, żeby wrzucić je do gara.

Kiedy woda z warzywami i przyprawami się zagotuje, dajcie jej się pogotować ok. 5 minut.

Po tym czasie zmniejszcie ogień na mały i wrzućcie pokrojone buraki. Powoli, nie raptownie, żeby nie było kłopotu.

Gotujcie na małym ogniu godzinę. Pilnujcie, żeby wywar gotował się delikatnie, za mocne gotowanie spowoduje, że barszcz straci swój oszałamiający kolor i będzie pomarańczowy.

Po godzinie sprawdźcie, czy buraki są trochę miękkie. Jeśli tak, dodajcie kiszone buraki z zalewą i pogotujcie jeszcze 10 minut.

Dodajcie zakwas buraczany i wymieszajcie. 

Zdjemijcie barszcz z ognia i posmakujcie. Można go dosolić, można dodać czarnego pieprzu, można wcisnąć sok z połowy cytryny, jak jest za mdły. Dosładzanie łyżką miodu to
ostateczność, choć skuteczna. 

Po około 2 godzinach barszcz powinien być świetny. 

**Kluski ziemniaczane z farszem z tofu:**

- **około kilograma ziemniaków**
- **około szklanki mąki ziemniaczanej**
- **pół kostki tofu, najlepiej miękkiego**
- **mała cebula**
- **dwa ząbki czosnku**
- **sól, świeżo zmielony pieprz do smaku**

Ziemniaki obierzcie i ugotujcie na bardzo miękko. Po odcedzeniu rozgniećcie je na gładkie puree. Niech ostygną.

Jeśli tofu jest miękkie, rozgniećcie je widelcem na pastę, jeśli twarde, pokrójcie w drobniutką kostkę. 

Cebulę i czosnek pokrójcie w drobną kostkę. 

Na patelni rozgrzejcie trochę oliwy, wrzućcie cebulę i czosnek. Kiedy się lekko zarumienią, dodajcie tofu i podsmażcie. Po kilku minutach doprawcie solą i świeżo 
zmielonym pieprzem. 

Odstawcie do ostygnięcia.

Do rozgniecionych ziemniaków dosypcie na początku pół szklanki mąki, zagniećcie. Jeśli ciasto będzie lepiące i nie będzie się dało łatwo uformować kulki wielkości
orzecha włoskiego, dodajcie więcej.

Zagotujcie wodę z solą w sporym garnku. 

Odrywajcie po kawałku ziemniaczanego ciasta, formujcie kulę, rozpłaszczcie ją w dłoniach. Małą łyżeczką nałóżcie farsz z tofu i zamknijcie kulkę. Ukulajcie kluskę.

Kluski wrzucajcie do zagotowanej, ale nie bardzo wrzącej wody. Po wypłynięciu gotujcie około 3 minuty. 

Ten eksperyment uważam za udany, a jedzenie w taki sposób barszczu i jedzenie w taki sposób klusek uważam za dobry pomysł i świetną rozrywkę.

**Kotlety buraczane z barszczu**

- **buraki, marchew, cebula z barszczu - około kilogram**
- **szklanka mąki jaglanej**
- **szklanka mąki z cieciorki**
- **dwa jajka**
- **szklanka pestek słonecznika**
- **pół szklanki oliwy z oliwek**
- **sól, pieprz**

Wszystkie warzywa należy ze sobą zblendować. 

Do pulpy dodajcie mąki, dokładnie wymieszajcie.

Dodajcie jajka, dokładnie wymieszajcie. 

Dodajcie słonecznik, oliwę, szczyptę soli i pieprzu ile lubicie i wymieszajcie.

Jeśli ciasto będzie zbyt lejące, dodajcie więcej mąki jaglanej. Powinno być konsystencji puree. 

Rozgrzejcie piekanik do 190 stopni z termoobiegiem. Kotlety pieczcie na blasze, na papierze do pieczenia. 

Nakładajcie buraczaną masę łyżką, mogą być takie niedbałe kotlety. Na standardową blachę powinno wejść około 9 kotletów, pewnie trzeba będzie piec na dwie tury z tej ilości ciasta.

Pieczcie około 40 minut. Po pierwszych 20 minutach przerzućcie je na drugą stronę. 

Te kotlety są pyszne, bo buraki wchłonęły dużo smaku przypraw z barszczu i dzięki temu, że barsz gotował się tylko ok. 2 godziny, a nie dwa dni, wciąż są słodkie.




- 
