---
title: Słodka i chrupiąca dynia
image: https://user-images.githubusercontent.com/87815121/137918858-e6589766-f9f0-473d-b070-3264933d7e00.jpeg
tags: [dynia, kuchnia, gotowanie, zapasy, jedzenie, olej kokosowy, olej fistaszkowy, mąka z tapioki, tapioka, skrobia]
---

W poście o jesieniarskiej zupie dyniowej (która na szczęście nie jest zupą krem), wspominałam, że nie przepadam za dynią. Najchętniej jem ją w połączeniu
z intensywnymi smakami, jeszcze żeby była pikantna i chociaż trochę kwaśna. Kiedyś jadałam tylko dynię w zalewie octowej, ze słoiczka od mamy, to akurat było
pyszne. 

Po przygotowaniu tej [jesieniarskiej zupy zostało mi pół dyni]({% post_url 2021-10-12-zupa-dynia %}) i nawet sama polecałam wam, żebyście z drugiej połowy zrobili obiad na następny dzień. 
Chcąć dać dobry przykład. Postanowiłam wykorzystać pozostałą połowę na coś, co będzie mi się chciało jeść i nie spocę się przy przygotowywaniu.

Przyznam szczerze, że tego dnia zamiast dyni chodziło mi po głowie tofu, które kilka miesięcy temu promowała Jadłonomia - otoczone w skrobi, wrzucone na 
głęboki olej, złote, chrupiące i kleiste równocześnie. Postanowiłam, że wyobrażę sobie, że dynia to tofu i spróbuję przyrządzić ją w podobny sposób.

Efekt mnie zszokował. Okazało się, że robi się to szybko, bezproblemowo, bezstresowo, mega łatwo. Do tego jest to najsmaczniejsza wersja dyni w moim
wykonaniu. Podczas obiadu co najmniej siedem razy powiedziałam, że pyszne, a zwykle nie chwalę swoich dań, jestem bardzo wymagająca, bardzo. 

Dla nieprzekonanych - ta dynia jest chrupiąca i słodka, a do przyrządzenia jej potrzeba tylko 4 składnikówi zero cukru.

Można ją dodać do obiadu albo potraktować jak snaczek do filmu.

Pestki dyni możecie umyć, wysuszyć na płasko i delikatnie uprażyć na patelni na średnim ogniu. Nie wyrzucajcie ich do kosza, są pyszne i zdrowe.

**Na dwie porcje:**

- **pół małej dyni bez pestek**
- **pół szklanki skrobi ziemniaczanej albo tapiokowej**
- **szczypta soli himalajskiej**
- **cztery czubate łyżki oleju kokosowego albo więcej, tak żeby w garnku była warstwa około 2 cm**

Będzie potrzebny **rondelek z grubym dnem** taki jak na owsiankę albo sos.

Usuńcie pestki z dyni i odłóżcie je na bok. Piekarnik nagrzejcie do 200 stopni. 

Samą dynię pokrójcie na ósemki, nie odcinajcie skóry.

Ułóżcie dynię na blaszcze albo w dużym naczyniu żaroodpornym i pieczcie 20 minut. Jeśli podczas pieczenia dynia będzie się za bardzo przypiekała, 
zmniejszcie moc pieca na 180 stopni. 

Dynia ma być miękka, ale nie może się rozpadać. Jeśli po 20 minutach będzie wciąż twarda, zostawcie ją w piecu jeszcze na ok. 5 minut.

Po upieczeniu dajcie dyni ostygnąć. 

W misce albo najlepiej w dużym pudełku na żywność w przykrywką wymieszajcie skrobię z solą. 

Od przestudzonej dyni łatwo odkroicie skórę, więc zróbcie to teraz. Potem pokrójcie ją w kostkę około 2 cm na 2 cm.

Wrzuććcie kostki dyni do pojemnika lub miski ze skrobią. Pojemnik zamknijcie i potrząśnijcie nim kilka razy. W efekcie dynia będzie równomiernie obtoczona
w mące. Jeśli robicie to w misce, dokładnie i delikatnie wymieszkajcie dynię ze skrobią.

W rondelku rozuśćcie olej i kiedy będzie już gorący, włóżcieg do środka kostki dyni. W idealnym świecie każda kostka powinna mieć trochę przestrzeni wokół
siebie, żeby nie przykleiła się do innych kostek. Dlatego warto uzbroić się w cierpliwość i usmażyć dynię w kilku turach. 

Kostki dyni smażymy około minutę z każdej strony, żeby były zarumienione. Uważajcie, żeby ich nie przypalić. Jeśli się palą, zmniejszcie ogień. 

